<!DOCTYPE html>
<html lang="hr">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="css/txt-style.css" />
    <link rel="icon" type="image/x-icon" href="icons/favicon.ico" />
    <title>Vizija</title>
  </head>
  <body>
    <header>
      <div class="title">
        <h1>Did Ivanovi dvori</h1>
      </div>
      <div id="navbar">
        <nav class="navigacija">
          <a href="index.html">Početna</a>
          <a href="projekti.html">Projekti</a>
          <a href="pravo.html">Pravni akti</a>
          <a href="blog.html">Blog</a>
          <a href="ankete.html">Ankete</a>
          <a href="dem-ob.html">Dem. obnova</a>
        </nav>
      </div>
    </header>

    <main>
      <section class="sadrzaj">
        <h1>Pogled naprijed - nazad...</h1>
        <p>
          <span class="first-letter">R</span>ođen sam u gradu. U gradu sam
          proveo sav svoj život; škola, odrastanje, prvi posao, drugi, treći...u
          gradu su moji prijatelji, rodbina, u gradu su kazališta, kina i
          koncerti. Na svakom koraku dućani u kojima se može kupiti sve što nam
          treba ili ne treba. Tu su bolnice i ljekarne, ako se razbolimo, tu su
          igraonice za djecu i hrpa kafića... <br />
          <br /><span class="first-letter">G</span>ledao sam grad kako se
          mijenja kroz desetljeća... Gledao sam kako u njega dolaze tisuće novih
          stanovnika, svi u potrazi za boljom zaradom, boljim prilikama, boljim
          životom. Takmičenje sa svima i u svemu. Sve za uspjeh! A uspjeh se
          mjeri novcem. Jako mali broj ljudi to i ostvari. Ostalima ostaje
          frustracija, rad za minimalac i vječita zavist. Zašto susjed s drugog
          kata ima novi auto, a ja nemam ni za nove gume?! Život u svojih (ako
          ste jedan od sretnika) nekoliko kvadrata, radeći pet ili šest dana u
          tjednu, čekajući vikend. Nakon dugog radnog dana dolazimo kući i
          palimo TV. Tamo gledamo što sve drugi imaju i što bismo mi trebali
          imati ako želimo biti uspješni. Vikendom pokazujemo drugima koliko
          „vrijedimo“; idemo na izlete u prirodu, u kazališta, na
          izložbe...pokušavamo biti viđeni, stvarajući krugove oko sebe...
          Družimo se uglavnom sa sličnima sebi; teško je naći zajedničke
          interese s nekim tko nije iz istog kruga. Slični ljudi kupuju slične
          stvari, vole sličnu glazbu, odlaze na ista mjesta...Dijelimo se po
          odijelu, po načinu izražavanja, po obrazovanju...<br /><br />
          <span class="first-letter">O</span>brazovanje postaje naša religija,
          svima rado pokazujemo titule i prestižna mjesta koja smo osvojili
          penjući se na korporacijskim ljestvama. U međuvremenu, tvornice su
          propale, pola zemlje je popljačkano...sve manje ljudi pripada našim
          krugovima. Podjele su svakodnevne, nerazmišljajući ljudi nasjedaju na
          sve podvale vladajućih elita. Ako sam navijač Dinama, nema u mom domu
          što tražiti navijač Hajduka; ako sam „progresivac“ – što će meni dobra
          donijeti druženje s „katolibanima“? Ako sam boljeg imovinskog stanja,
          kako da se družim s običnim šljakerima, kad oni uvijek gledaju kako da
          ne plate rundu?! <br /><br />
          ...i onda nam se desila plandemija; diplomirani manijaci iz politike,
          medija, znanosti i svih ogranaka vlasti utjerivali su ljudima strah u
          kosti svakodnevno. Mnogi su podlegli...Rezultat je najstrašnija
          podjela koju sam vidio nakon rata ; podjela na cijepljene i
          necijepljene. Cijepljeni su predlagali, ne samo da nam se uskrati
          medicinska pomoć (iako plaćamo zdravstveno osiguranje kao i oni) nego
          i da nam se ograniči pristup u banke, pošte, dućane...
          <br /><br />
          <span class="first-letter">Z</span>a vrijeme lockdowna, ja sam zajedno
          sa zetom vrijeme provodio radeći na njihovoj kući u
          <span>Samarici</span>. Kuća je kupljena u rochbau stanju, radili smo
          malo po malo i za godinu i pol je doveli do useljivog stanja. Da,
          trebalo je puno novaca, pomagala je cijela njegova obitelj, na čelu s
          bakom koja je potpuno podržavala unuka. Nama su ti novci izgledali
          ogromni i često smo se pitali hoćemo li doći do kraja...ali kad danas
          usporedimo – za te novce u Zagrebu može se kupiti stan od maksimalno
          50-ak kvadrata, i to ne u „boljim“ dijelovima grada. Konačni rezultat:
          danas obitelj moje kćeri i zeta ima šest članova. Imaju kuću od 300
          kvadrata; svako dijete ima svoju sobu. Zajednički prostor je dovoljno
          velik za sve, zajedno s gostima, a svatko ima i svoj intimni prostor.
          U kući je gradski vodovod i voda iz bunara, centralno grijanje i dvije
          kupaonice...ništa ne nedostaje po pitanju kvalitete života i higijene.
          Televizor i <span>internet</span> rade isto kao u gradu, tako da je
          kćer mogla raditi remote čak i u visokoj trudnoći. <br /><br />
          <span class="first-letter">M</span>eđutim, ono najvažnije se vidi tek
          kad se izađe iz kuće. Okućnica od 2000 kvadratnih metara dovoljno je
          velika i za ljuljačke i trampolin, za montažni bazen i vožnju
          bicikla..za parking dva auta, traktora, za skladištenje drva; smještaj
          kokošinjca i zečinjaka...tri psa i mačak trčkaraju po dvorištu. Koze
          brste travu i grmlje. Ispod kuće je povrtnjak, odeš i ubereš što ćeš
          danas jesti. Malo niže dolje zet je počeo sa sadnjom voćaka, 3,5
          hektara prostora za šetnju, igru i rad... Djeca ne „smetaju“nikome,
          igraju se gdje hoće. Sve je zeleno. Gosti dolaze bez straha da neće
          imati gdje sjesti. Susjedi navrate i bez poziva. Svi se u selu
          poznaju, nema nepoznatih ljudi koji te gledaju podozrivo...
          <br /><br />
          <span class="first-letter">N</span>akon dolaska moje kćeri i zeta, s
          djecom u Samaricu doselio se još jedan mladi par iz Zagreba. Zatim se
          vratio jedan lokalni dečko, koji je otišao u grad, nakon faksa se
          oženio i doveo ženu ovamo. Osim moje unučadi u Samarici je rođeno u
          zadnjih 5 godina još šestero djece, što je najbolji rezultat još od 2.
          svjetskog rata. Samarica je jedna od dvije općine u ruralnoj Hrvatskoj
          koja ima veći broj rođenih nego umrlih. Mladi ljudi, obrazovani,
          spajaju prednosti modernog informatičkog doba s radom na zemlji. Jedan
          mladić radi kao programer, ima i svoje poduzeće, ali ima i nasad
          jagoda. Mladi koji se ne boje rada, na selu imaju perspektivu, koliko
          god se država trudila da im oteža život. <br /><br />
          <span class="first-letter">Z</span>ajedno s nekoliko istomišljenika,
          odlučio sam osnovati ovu udrugu; glavna nam je namjera pokazati širem
          krugu mladih ljudi da selo još uvijek postoji. Želja nam je prikazati
          im prednosti života na selu, ali i ukazivati na izazove koji stoje
          pred mladima koji se žele vratiti na selo. Pomoći im da se adaptiraju,
          da se upoznaju sa sebi sličnima. Da znaju tko ima bušilicu a tko
          traktor; tko će im pomoći savjetom oko uzgoja ovaca, a tko rukama oko
          spremanja drva za zimu. Također, željeli bismo pokazati općinskim
          funkcionerima kako će i njima biti bolje dolaskom većeg broja mladih
          na selo. Ako uspijemo proširiti ovu ideju, hrvatsko bi selo moglo
          preživjeti. I s njim hrvatski narod.
        </p>
        <br />
        <a class="back" href="#">Povratak na vrh</a>
      </section>
    </main>
  </body>
</html>
