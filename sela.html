<!DOCTYPE html>
<html lang="hr">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="css/txt-style.css" />
    <link rel="icon" type="image/x-icon" href="icons/favicon.ico" />
    <title>Hrvatska sela umiru</title>
  </head>
  <body>
    <header>
      <div class="title">
        <h1>Did Ivanovi dvori</h1>
      </div>
      <div id="navbar">
        <nav class="navigacija">
          <a href="index.html">Početna</a>
          <a href="projekti.html">Projekti</a>
          <a href="pravo.html">Pravni akti</a>
          <a href="blog.html">Blog</a>
          <a href="dem-ob.html">Dem. obnova</a>
        </nav>
      </div>
    </header>
    <main>
      <section class="sadrzaj">
        <h1>Hrvatska sela umiru</h1>
        <h3>
          (ovo je osvrt na nekoliko članaka iz naših mainstream novina, uz moj
          komentar na kraju)
        </h3>
        <p>
          <span class="first-letter">B</span>roj sela bez ijednog stanovnika u
          Hrvatskoj neumitno raste. Prije dvije godine objavili smo da je takvih
          sela 150, no u međuvremenu je ta brojka narasla na gotovo 200! Prije
          12 godina bilo ih je manje od 120, što potvrđuje trend opustošenja
          ruralnih sredina. Prema podacima iz prošle godine, 195 hrvatskih sela
          je potpuno prazno. Najviše ih je u Primorsko-goranskoj županiji, 54,
          dok ih je u Karlovačkoj županiji tridesetak. Slijede Požeško-slavonska
          i Istarska županija. Oko 1900 sela ima od jednog do 50 stanovnika.
          (JL) Republika Hrvatska desetljećima se prostorno prazni - pojašnjava
          povjesničarka i leksikografkinja dr. sc.
          <span>Vlatka Dugački</span> koja je s antropologinjom dr.sc.
          <span>Lanom Peternel</span> i povjesničarem i arheologom dr.sc.
          <span>Filipom Škiljanom</span> napisala monografiju 'Nestala naselja u
          Republici Hrvatskoj' izdanu prije dvije godine. (VL)
          <br />
          <span class="first-letter">P</span>oznati demograf doc. dr. sc.
          Stjepan Šterc tvrdi kako je Hrvatska ušla u demografski slom jer
          godišnje ima 21.000 više umrlih nego rođenih. “To su nevjerojatni i
          zabrinjavajući gubici. Već 30 godina imamo više umrlih nego rođenih.
          Udio starijih od 65 godina već je premašio udio mlađih od 18 godina.
          Na nepuna 4 milijuna stanovnika imamo 1,5 milijun zaposlenih i 2,5
          milijuna neaktivnog stanovništva među koje spadaju i umirovljenici”,
          ističe <span>Šterc</span> u razgovoru za Globus. Upozorava kako su
          takvi odnosi neodrživi čak i za najrazvijenija društva. Posebno je
          zabrinjavajuće što se broj učenika svake godine smanji za 8 do 9
          tisuća. Tome doprinosi i iseljavanje obitelji s djecom. Po UN-ovim
          podacima, među najstarijim smo populacijama u svijetu. Koliko danas
          Hrvatska realno ima stanovnika? “Prema procjeni na temelju
          Eurostatovih standarda, Hrvatska ima oko 3,85 milijuna stanovnika,
          iako će popis stanovništva vjerojatno pokazati veću brojku”. Postoje
          li neka rješenja koja bi mogla biti učinkovita u popravljanju
          demografske situacije? “Hrvatska spada među rijetke zemlje koje imaju
          više stanovnika u iseljeništvu nego u domicilnoj državi kada se ubroje
          i potomci hrvatskih iseljenika s elementima hrvatskog identiteta, kao
          i Hrvati u BiH kojih je oko 350.000 te manjinske hrvatske zajednice u
          susjednim zemljama s još oko 200.000 ljudi. Sličnu situaciju imaju
          Irska i Izrael. Te zemlje, međutim, svoj razvoj temelje na ukupnoj
          populaciji tako da se bogatstvo iseljeništva stavlja u funkciju
          razvoja matične zemlje. Kod nas nije tako iako svake godine Hrvati
          koji žive izvan Hrvatske u Hrvatsku pošalju oko 18 milijardi kuna.
          Šalju novac članovima svojih obitelji, čime se u velikoj mjeri
          osigurava socijalni mir u Hrvatskoj. Irska, recimo, nije pozvala svoje
          iseljeništvo da se vrati, nego je investicije iseljenika oslobodila
          poreza na dobit na 10 godina. Kada su počele investicije, krenuo je i
          povratak tih ljudi kao i zapošljavanje stranaca. Drugi je model
          klasična populacijska politika koja se svodi na poticanje ljudi da
          imaju više djece”. <span>Šterc</span>, naime, smatra kako treba
          prilagoditi porezni sustav tako da ljudi koji imaju više djece imaju
          veće porezne olakšice jer te obitelji osiguravaju budućnost
          mirovinskog sustava. <br />
          <span class="first-letter">U</span> <span>SDP</span>-u smatraju da bi
          se morale formulirati politike koje će ići u smjeru preventive sa
          sustavom motivacije prema okrupnjavanju vlasništva koji će snažno
          poticajima i poreznom presijom motivirati stavljanje nekretnina u
          upotrebu, odnosno penalizirati zapuštanje nekretnina.
          <span>MOST</span>-u je cilj povećati vrijednost pojedinačnih
          nekretnina što bi, vjeruju, zasigurno potaknulo vlasnike da se svojim
          nekretninama više bave i njima bolje upravljaju shvaćajući njihovu
          svakodobnu vrijednost. U <span>HNS</span>-u također naglašavaju
          okrupnjivanje kojim bi vlasnici trebali vidjeti jasne koristi.
          Postupci bi trebali biti realni i provedivi. <span>HDZ</span>, iako
          prije svakih izbora ima nove, još bolje planove za procvat hrvatskog
          sela, i dalje jedino vrijedno radi na pražnjenju ruralnih područja za
          „nepoznatog kupca“. <span>Domovinski pokret</span>, iako ne bi ni
          postojao da nije seljaka, ne vidi nikakav problem u tome što hrvatski
          seljak nema kome prodati svoje proizvode, dok Hrvatska uvozi 90%
          hrane. <span>Možemo</span> i ostali nisu baš zainteresirani...njima je
          dobro. Prvi dijele poticaje između sebe i svojih, imali ili ne zemlju
          i stoku, drugi sisaju državni proračun putem raznih „zelenih“, te
          udruga za „ljudska“ prava gay tuljana... <br />
          <span class="first-letter">R</span>aspričali su tako naši zastupnici
          (oni koji su uopće bili zainteresirani za razgovor) o komasaciji, o
          tome kako smo mlada država, pa se nije stiglo, pa se nije moglo...Neki
          spominju i svjetske ratove, velike gubitke, migracije...neki su čak i
          primjetili kako je taman bilo krenulo sa usvajanjem austrijskih
          poljoprivrednih zakona, kad su došli komunisti i pootimali sve što su
          stigli. To što su dvije naše najveće stranke sljednice
          <span>SKH</span>, jedna pravno a druga imovinski, ne pobuđuje ni kod
          koga osjećaj osobne odgovornosti. Činjenica je da imamo brdo
          neriješenih imovinsko-pravnih odnosa, da imamo zemlje koja ima
          desetine vlasnika, a i zemlje bez vlasnika. Međutim, ono glavno, a to
          je da državna politika NIKAD nije učinila ništa da seljaku olakša
          život, to nitko ne spominje. Državi, ma koja to bila, je uvijek i samo
          bilo važno da što bolje kontrolira seljaka.
          <br />
          <span class="first-letter">R</span>uralna područja zauzimaju 63 %
          teritorija Hrvatske, na kojima živi 42 % ukupnog stanovništva
          Hrvatske. Prema podatcima
          <span>Godišnjeg izvješća o stanju poljoprivrede</span> u 2022., na dan
          31. prosinca 2022. godine bilo je upisano 166,4 tisuća
          poljoprivrednika, koji su obrađivali 1,16 milijuna hektara
          poljoprivrednog zemljišta. Njihov broj se smanjuje, i to za 4079
          poljoprivrednika u odnosu prema 2021. Prosječna produktivnost rada u
          Europskoj uniji, mjerena faktorskim dohotkom po godišnjoj jedinici
          rada, iznosi 25.723,19 eura. Produktivnost rada, prema procjeni
          Eurostata, u Hrvatskoj iznosi 10.263,34 eura, te s Rumunjskom,
          Slovenijom, Poljskom, Mađarskom, Litvom i Maltom Hrvatska spada u
          grupu država članica koje ostvaruju manje od polovine prosječne
          produktivnosti Europske unije.
          <br />
          <span class="first-letter">U</span> EU-u postoji izrazita
          depopulacija, a taj negativni trend nije zaobišao ni Hrvatsku. Prema
          posljednjem popisu stanovništva, iz 2021., u Hrvatskoj je čak 195
          naselja (2,89 %) bez ijednog stanovnika. Frnjolići, Baturi, Bišćanovo,
          Brubno, Gornje Jame, Turčenica, Sveta Marija na Krasu... samo su neka
          od sela koja upućuju na trend opustošenja ruralnih sredina. <br />
          <span class="first-letter">A</span>ustrijanci su najbolje razumjeli
          maksimu „Bogat seljak – bogata država“, ali su prekratko bili tu sa
          svojim zakonima. Komunistima nije potreban bogat seljak; komunizam
          treba proletere, ljude koji nemaju ništa, ni za što nisu vezani. Takvi
          ljudi nisu spremni na obranu svog doma, jer ga nemaju. Ali su zato
          podložni manipulaciji... Nažalost, taj mentalni sklop je još uvijek na
          vlasti; preko podmićenih političara do lobija uvoznika, koji se masno
          bogate na uvoznim otrovima – nitko nije zainteresiran za domaću
          proizvodnju.
          <br />
          <span class="first-letter">N</span>ositelji hrvatskih poljoprivrednih
          gospodarstva uglavnom su osobe starije dobi. Čak 65.921 gospodarstvo
          ima nositelje starije od 65 godina (39,6 %), a njih 23.954 ima
          nositelje čija je dob do 41 godine (14,4 %). Tijekom 2022. godine
          zabilježen je pozitivan trend smanjenja broja nositelja starijih od 65
          godina, i to za 10 %. No smanjio se i broj mladih nositelja
          poljoprivrednih gospodarstava (za 5,1 %), što je posljedica odlaska
          mladih s poljoprivrednih gospodarstava. Putem ove stranice pokušat
          ćemo dati svoj doprinos borbi za bolji život seljaka i sela.
        </p>
        <br />
        <a class="back" href="#">Povratak na vrh</a>
      </section>
    </main>
  </body>
</html>
